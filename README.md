# about-me
## Mer om mig 
Mitt namn är Catherine, men mina vänner och min familj kallar mig Cathy (utalas Katty). Jag är 30 år gammal. Jag bor och är uppväxt norr om Stockholm. Jag och min sambo har nyligen flyttat från Upplands Väsby ut till landet, Gottröra, som ligger mellan Arlanda och Norrtälje. För er som har hört om flygplanskraschen så är det precis där omkring vi bor. Vi hoppas givetvis att inga fler sådana incidenter sker. Vi bor här på en liten, mysig villa-slinga. Vi har även ett par av våra bästa vänner som bor här också. Vi har en dotter som heter Céline, hon är idag 13 månader. Väldigt mysig liten håla med en kyrka nära oss. Så om det inte blir en till flygplanskrasch kanske vi blir nya Knutbysekten eller något. Skämt åsido!

_____
### Bakgrund
Jag är född och uppväxt i Sverige, men mina föräldrar kommer från Chile (mamma) och Colombia (pappa). Yes, du gissade rätt – Pablo Escobar är min pappa :D

Jag pratar spanska, men det är superhackigt eftersom jag inte pratar spanska med någon längre. Mitt modersmål är givetvis svenska.

 ___

### Karriär 
Jadu, väldigt lång historia. Jag började med hotell och turism och valde att studera på ett universitet i Schweiz, Hotel Management & Event. Jag pluggade där i en termin och gjorde sedan min första praktik i USA. Åkte tillbaka till Schweiz år två och studerade en termin samt gjorde min andra praktik i Malta. Tog ett diplom inom det.

Kom till Sverige lite vilsen, började jobba som tillfällig konferenschef på Sollentuna Star. Tog en ny vändning och gjorde en bröllopskoordinator-kurs, som jag också avslutade. Insåg att engångskunder, bradzillas och jobba hela somrarna inte var min grej. Jobbade sedan på Coop och senare på ICA. Där tog det stopp. Hade jag lagt all den här tiden och pengarna på att börja om från ruta ett?

Nej!

Dags för nya äventyr. Jag blev anställd somR kontorskoordinator i Stockholms city på ett företag som idag har gått i konkurs, som hette 1337. Om du förstår innebörden av företagsnamnet kanske du är lite av en nörd – inget fel med det! Vilket är rätt passande för ditt framtida yrke. Hur som helst, detta öppnade mina ögon och jag kom in i IT-världen.

Mitt senaste jobb var som kontorschef på ett annat IT-företag.

Mitt intresse har växt sig stort under dessa fem år. Jag ser verkligen fram emot den här nya resan och hoppas vi lär känna varandra, för det är nyckeln i den här branschen: kunskap och kontakter!
___
 
P.S 

Ta min text med en nypa salt!

____
